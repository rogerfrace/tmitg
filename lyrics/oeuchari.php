<!DOCTYPE html>
<html lang="en">
<head>
	<meta http-equiv="content-type" content="text/html; charset=utf-8" />
	<title>O Euchari</title>
	<meta name="description" content="Lyrics for the song &quot;O Euchari&quot; by the Machine in the Garden" />
	<meta name="viewport" content="width=device-width, initial-scale=1.0" />
	<link rel="stylesheet" type="text/css" href="../tmitg.css" />
	<?php include_once("../googletracking.html"); ?>
</head>
<body id="lyrics">

<h1 lang="la">O Euchari</h1>

<p><i>Words by Hildegard von Bingen</i></p>

<p lang="la">O Euchari,<br>
in leta via ambulasti<br>
ubi cum Filio Dei mansisti,<br>
illum tangendo<br>
et miracula eius que fecit videndo.</p>
 
<p lang="la">Tu eum perfecte amasti<br>
cum sodales tui exterriti erant,<br>
pro eo quod homines erant,<br>
nec possibilitatem habebant<br>
bona perfecte intueri.</p>
 
<p lang="la">Tu autem in ardenti amore<br>
plene caritatis<br>
illum amplexus es,<br>
cum manipulos preceptorum eius<br>
ad te collegisti.</p>
 
<p lang="la">O Euchari,<br>
valde beatus fuisti<br>
cum Verbum Dei te in igne columbe imbuit,<br>
ubi tu quasi aurora illuminatus es,<br>
et sic fundamentum ecclesie edificasti.</p>
      
</body>
</html>
